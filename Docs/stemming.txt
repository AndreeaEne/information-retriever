Matematica (și matematici) este în general definită ca știința ce studiază relațiile cantitative, modelele de structură, de schimbare și de spațiu. În sens modern, matematica este investigarea structurilor abstracte definite în mod axiomatic folosind logica formală.

Structurile anume investigate de matematică își au deseori rădăcinile în științele naturale, cel mai adesea în fizică. Matematica definește și investighează și structuri și teorii proprii, în special pentru a sintetiza și unifica multiple câmpuri matematice sub o teorie unică, o metodă ce facilitează în general metode generice de calcul. Ocazional, matematicienii studiază unele domenii ale matematicii strict pentru interesul abstract exercitat de acestea, ceea ce le transformă într-o abordare mai degrabă legată de artă decât de știință.

Matematica nu este doar o culegere de fapte sau "rezultate"; este de asemenea un set de proceduri pentru izolarea problemelor sau pentru rezolvarea lor, un set de prezumţii şi deducţii admisibile, un mod de gândire despre lucruri.

MATEMATIC, adj. Referitor la matematică, bazat pe matematică. adv. Exact, precis, riguros.

În română, termenul a fost copiat după franţuzescul „mathématique” şi italienescul „matematica”. Se foloseşte şi denumirea la plural – matematici, cu referire la aplicaţiile matematicii (matematici financiare, actuariale etc.).
Etimologia explică doar apariţia termenului matematică şi mai puţin – la ce se referă el. Chiar dacă şi are careva legătură cu sensul iniţial de învăţare, legătura e mai mult hilară deoarece pentru mulţi matematica cere un efort deosebit pentru a o studia. 
